---
title: \textsc{Stížnost na postup \\
               při vyřizování žádosti o informace}
documentclass: article
papersize: a4paper
geometry: margin=2cm
fontsize: 12pt
mainlang: cs
lang: cs
headers-includes:
  - \linespread{1.5}
---

Vážená paní Hrazánková,

od Úřadu MČ Praha 8 jsem obdržel odpověď na svou první žádost ze dne **5. 4. 2018**, která byla dne **19. 4. 2018** částečně zamítnuta a dne **25. 4. 2018** ve zbylých bodech zodpovězena.

Nepozorným čtením Vašeho rozhodnutí ze dne **19. 4. 2018** jsem nabyl dojmu, že mé žádosti o informace nebude vyhověno z důvodů uvedených v rozhodnutí a podal jsem proto dne **20. 4. 2018** novou žádost o ty informace, které jsou pro mne klíčové a které jste neodmítli vydat. O sloučení vyřizování mých žádostí jsem nebyl informován, ale za způsobené nejasnosti se přesto omlouvám.

Obdržel jsem Vámi zaslané dokumenty a shledal jsem, že neobsahují mnou požadované informace, nebo nejsou ve správném formátu.

`priloha_usneseni.xlsx`
:    obsahuje údaje o čerpání, které nejsou v podrobném členění dle vyhlášky. Tento dokument jsem nepožadoval.

\vspace{1pt}

`priloha_duvodove_zpravy_c._1.xlsx` a `priloha_duvodove_zpravy_c._2.xlsx`
:    obsahují návrh rozpočtu, který se obvykle nezpracovává v podrobném členění dle vyhlášky, ale rozepisuje se až po schválení. Tyto dokumenty jsem nepožadoval.

\vspace{1pt}

`GINIS_-_cerpani_rozpoctu_k_30.9.2017_21_39.pdf`
:    obsahuje sice mnou požadované informace z roku 2017, není však ani v jednom z mnou požadovaných formátů. Toto je jeden z dokumentů, který jsem požadoval.

\vspace{1pt}

Dle § 4a odst. 1 zákona č. 106/1999 Sb. o svobodném přístupu k informacím se informace poskytuje ve formátech a jazycích podle obsahu žádosti. Povinný subjekt sice není povinen měnit formát nebo jazyk informace, pokud by taková změna byla pro něj nepřiměřenou zátěží, ale v takovém případě vyhoví žádosti tím, že poskytne informaci ve formátu, ve kterém byla vytvořena.

A tímto formátem rozhodně není oskenovaný, vytištěný výstup z informačního systému Ginis, který již není možné dále zpracovávat.

Dále schází rozepsaný rozpočet pro rok 2018.


\vspace{2cm}
S pozdravem  
Jan Hamal Dvořák


<!-- vim:set spell spelllang=cs,en: -->
