---
title: \textsc{Žádost o informace}
documentclass: article
papersize: a4paper
geometry: margin=2cm
fontsize: 12pt
mainlang: cs
lang: cs
headers-includes:
  - \linespread{1.5}
---

Vážená paní Oleničová,

v souladu se zákonem č. 106/1999 Sb., o svobodném přístupu k informacím jsem Úřad městské části požádal o poskytnutí **rozpočtů pro rok 2017 a 2018**, členěných dle paragrafů a položek dle vyhlášky č. 323/2002 Sb., o rozpočtové skladbě s odpovídajícími částkami původně schválenými Zastupitelstvem, částkami následně změněnými rozpočtovými opatřeními a pokud jsou již k dispozici, tak i s částkami v daném kalendářním roce skutečně čerpanými.

V odpovědi jste mi zaslala odkazy na web `praha8.cz`, na kterém je možné nalézt schválené rozpočty na uvedené roky. Tyto však neobsahují přinejmenším následující:

1. Výsledný rozpočet na rok 2017 po přijetí všech rozpočtových opatření.

2. Úplné členění rozpočtu dle paragrafů a položek dle vyhlášky.

Namísto toho je zde možno nalézt konkrétní "akce" členěné dle paragrafů a zřídka i dle položek a přehled kapitálových výdajů dle organizací.

**Ve své předchozí žádosti jsem upozornil na fakt, že pravidelně přikládáte k Závěrečnému účtu MČ výstup ze systému Ginis, který výše uvedené splňuje.**

Prosím o poskytnutí informace do mé datové schránky či na e-mailovou adresu `mordae@anilinux.org`. Dokumenty mi, prosím, poskytněte ve formátu `ODS`, `XLSX` či `CSV`.

Předem děkuji za Vaši vstřícnost.

\vspace{2cm}
S díky a pozdravem  
Jan Hamal Dvořák


<!-- vim:set spell spelllang=cs,en: -->
